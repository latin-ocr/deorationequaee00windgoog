..-.-.... 33 .........-.

erat Alexandri soror, et, Olympiadem, quae mater ejus erat et cupiditate regnandi incensa genero
succedere volebat, ortae suntq. His rebus Graecorum annuis jam antea ad rebellionem inci·
tatis stimulos magnos admotos esse apparet. Magis etiam id lactum est ot rebellione Memnonis,
Thraciae praefecti, Seuthisque, Odrysorum principis, et clade Zopyrionis, Macedonum ducis, a
Getis accepta, de quibus rebus Droysen. pag. 392-395 accurate disseruit3 cf. Schaefer. HI,
pag. 183. ld certe constat exeunte anno tricesimo primo omnes septentrionales gentse, quae
Graeciae finitimae erant, sub armis contra Macedones fuisse et Antipatrum summas in angustias
adductum esse. legimus apud Arrianum¹ III, 6, 3, Alexandrum jam vere ineunte anni tricesimi
primi Tyri de Peloponnesiaco seditione certiorem factum esse et Amphotero novas centum naves
longas ad Peloponnesum defendendam misisse. Qua re efficitur, per annum tricesimum alterum
Agidem etin Peloponneso et in reliqua Graecia socios sibi comparasse. Testimonio esse mihi
videntur Arriani quoqne verba eodem loco ΙΙΙ, 6,2 de Atheniensium legatis posita. Narrat
enim, Alexandrum eos magnis honoribus affecisse, eisque cives in pugna ad Granicum com·
missa captos reddidisse, certe timore commotum, ne cum Agide contra se rebellarent. Hoc
autem anno res ad arma nondum venit. Proximo demum, postquam Macedonum auctoritas et
potestas in Epiro et Thracia valde infractae sunt, Agis spe incensus et pecuniae inopia pressae,
erant enim magnus numerus militnm ejus mercenarii, mercede conducti - anno tricesimo primo
aut ineunte tricesimo arma cepit; Corragi, Macedonum ducis, manus profligavit, omnes Graecos
ad bellum pro libertate suscipiendum provocavit3 of. Diod. XVII, 62. Neque frustra id fecit,
et Elei et omnes Arcades praeter Megalopolitanos et Achaei praeter Pellenenses, sine dnbio ab
Chaerone oppressae, partes ejus secuti sunt, cf. Aeschin. ΠΙ, 165. Megalopolis, quae a Mace-
donibus deficere nolebat, obsessa est Non mirum est, si per alias Graeciae res publicas rebellio
primum clandestine manabat2). imprimis certe Athenienses sibi auxilio venturos esse, Agis
speraverat. Atque re vera diu Athenis acerrime disputatum est, utrum quieti manerent, an ex
patrum more pro totius Graeciae libertate bellum subirent. Testimonia hujus deliberationis apud
Droysen. pag. 396 et 397 legis. Postremo boni ciues, id, quod ex Plutarchi de re publ. ger.
praec. cap. 25 apparet, vicerunt, populusque decrevit, bellum suscipere, Spartiates classe adju-
vare. Sed vel Demadis, hominis Macedonum pecunia corrupti, vel, ut Droysen. pag. 397 ann. 2,
suspicatur, metu classis Macedonum commoti, Athenienses Agidi auxilium decretum non mise
runt. Interea cum Agis Megalopolim oppugnaret, Antipater ex Thracia approperavit, Agidem
devicit, ipsumque interiecit aestate anni tricesimi ³).

Ad haec tempora haec oratio revocanda est. Si supra recte posuimus, Alcimachnm anno
tricesimo altero Athenas venisse, quam rem orator ᾗ 26 nuper (πρῴην) factam esse commemorat,
sequitur, orationem habitam esse anno vel tricesimo altero vel primo, rel si memini-
mus, quod supra de significatione paulo latiore adverbii „npq'qn‘ disputavimus, tricesimo, eum certe
in Peloponneso, ut videtur, in Thracia et in Epiro et in media Graecia tumultus turbaeque exorta sunt.

Quid? de omnibus his factis, quae ad rem, quam hacmt, dijudicandam summi momenti
sunt, orator nihil affert? Mirum sane est. Magis autem homines docti, qui de tempore ora·
tionis egerunt, in eo ostenderunt, quod ne Thebas quidem dirutas commemorat. Jure Droysen.
cum l. c. pag. 388 describeret, quales fuerint his temporibus Graecorum animi, posuit, ex misero
Thebarum excidio perpetua in Macedones crimina redundasse. Ex omnibus hujus temporis

1) Cf. Schaeter. ΙΠ, 1. pag. 180-183, Droysen. pag. sse-391.

⁴2) Cf. Dinarch. 1, 34, et de Aetolis Plut. Alex. 49 ot de Thessalis et Perrhaebis Aeschin. III, 167.

3) ef. de temporo Droyscn. pag. 368, 4, qui cumGrotio 64417 consentit, dissentit Clint. Fast. Hell. pag. 234.
5

 

